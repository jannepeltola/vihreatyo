+++
draft= false
title = "UKK"
description = "Kysymyksiä ja vastauksia"
+++

## Miksi tämä kirja on kirjoitettu?

Halusimme nostaa työmarkkinapolitiikkaa paremmin Vihreiden asialistalle. Meidän mielestämme vihreällä ajattelulla on paljon annettavaa työmarkkinoille, työelämään ja talouspolitiikkaan. Me emme kuitenkaan ole vielä oppineet antamaan tätä panostamme.

## Miksi ette puhu duunareista?

Olemme homogeeninen joukko varhaiskeski-ikäisiä diplomi-insinöörejä. Jos alkaisimme mestaroida duunareiden työehtoja, jälki olisi rumaa. Vihreillä on selkeä sokea piste (ks. sunnuntailisäkeskustelu) monien alojen suhteen, mutta me emme ole oikeita henkilöitä käsittelemään hoitajien, ravintola-alan tai edes lääkärien työmarkkina-asioita. He itse ovat parhaita asiantuntijoita niiden suhteen.

Tästä toivottavasti käynnistyvässä prosessissa varmasti kuullaan ja kuunnellaan heitä.

## Mitä toivotte tapahtuvan julkaisun jälkeen?

Toivomme, että puolue aloittaa laadukkaan työmarkkinaohjelmatyön ja organisoi verkoston, jossa ammattiliitoissa ja työnantajajärjestöissä aktiiviset vihreät voisivat verkostoitua ja organisoida yhteistyötä.

Lisäksi toivomme, että seuraava puoluevaltuusto hyväksyy työmarkkinapoliittisen ohjelman.

## Olette aivan väärässä!

Hienoa, kerro tarkemmin! Me olemme varmasti väärässä. Käytä vaikka Twitterissä hashtagia #vihreätyö.

## Onko tämä tehty ihan kuplassa keskenänne?

Ei! Olemme kysyneet asiantuntijamielipiteitä työmarkkinoiden tutkijoilta, vihreiltä aktiiveilta, ammattiliittoaktiiveilta ja kansanedustajilta - ja saaneetkin palautetta jolla tästä paketista tuli parempi.