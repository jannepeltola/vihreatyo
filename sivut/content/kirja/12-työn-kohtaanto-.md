+++
draft = false
weight = 160
description = " Työmarkkinan kohtaanto-ongelmalla tarkoitetaan sitä, että samaan aikaan on paljon avoimia työpaikkoja ja työnhakijoita, mutta avoimet työpaikat eivät täyty ja työnhakijat eivät löydä työtä --eivät ainakaan tarpeeksi nopeasti..."
title = "Työn kohtaanto "
bref = ""
toc = false
+++



Työmarkkinan kohtaanto-ongelmalla tarkoitetaan sitä, että samaan aikaan
on paljon avoimia työpaikkoja ja työnhakijoita, mutta avoimet työpaikat
eivät täyty ja työnhakijat eivät löydä työtä --eivät ainakaan tarpeeksi
nopeasti. Pääsääntöisesti ongelma on joko a) ammatillinen: työpaikat
edellyttävät erilaista osaamista kuin työnhakijoilla on tarjolla, tai b)
alueellinen: toisilleen sopivat työnhakijat ja työpaikat sijaitsevat
kaukana toisistaan. Akavan PTT:ltä tilaaman selvityksen mukaan alueellinen
kohtaanto-ongelma on vähentynyt 2000-luvulla. Ammatillinen
kohtaanto-ongelma on monin verroin suurempi, vaikka sekin on muutosten
kiihtymisestä huolimatta helpottanut hieman. [^1]

Tutkintoon johtava koulutus on hitaimpia tapoja ratkaista ammatillista
kohtaanto-ongelmaa, sillä tutkintojen suorittamiseen menee vuosia.
Tutkintoon johtavan koulutuksen tarjoajien onkin tärkeä a) antaa
opiskelijoille valmiudet ja aloitteellinen asenne oppia uutta sekä b)
kyetä ennakoimaan osaamistarpeita. Etenkin jälkimmäinen on helpommin
sanottu kuin tehty.[^2]

Täydennyskoulutus on onneksi nopeampaa. Viime aikoina onkin lisääntynyt
rekrytoiva koulutus, jossa yritykset kouluttavat kyvykkäitä henkilöitä
muutamassa kuukaudessa uuteen ammattiin, jonka jälkeen he siirtyvät
tekemään töitä asiakkaalle. Rekrytoiva koulutus muistuttaakin
oppisopimuskoulutusta, joka ei valitettavasti Saksan tavoin ole ottanut
Suomessa tuulta alleen.[^3]

Vaikka ammatillista osaamista olisikin, voi kynnykseksi tulla kieli.
Suomessa on paljon ulkomaalaistaustaisia --~esimerkiksi pakolaisia ja
suomalaisista korkeakouluista vastavalmistuneita --~joiden on vaikea
työllistyä puutteellisen kotimaisen kielen osaamisen vuoksi, vaikka
monissa tehtävissä myös julkisella sektorilla pärjäisi auttavalla kielen
osaamisella tai kokonaan englanniksi.[^4]
 On vaikea arvioida kuinka usein
kielitaitovaatimus on aito juurisyy työllistymättömyydelle ja kuinka
usein kyse on esimerkiksi ennakkoluuloista.

Nopeinta on kohtaanto-ongelman ratkaisemista on osaamisen tunnistaminen.
Toisen alan koulutuksessa ja työkokemuksessa voi olla paljon
siirrettävää osaamista, joka vain odottaa työllistämistä.[^5]
 Parasta toki,
jos ammatillista kohtaanto-ongelmaa ei synny, vaan yksilöt ja
työnantajat aloitteellisesti kehittävät osaamista jatkuvasti vastaamaan
huomisen tarpeita.

Alueellinen kohtaanto-ongelma on ammatillista pienempi, ja lisääntynyt
etätyö helpottaa sitä entisestään. Voi kuitenkin olla yksilön kannalta
taloudellisesti ja sosiaalisesti vaikeampi paikka, jos töitä saadakseen
joutuu jättämään rakkaan kodin taakseen. Olisikin tärkeä huolehtia
siitä, että muuttaminen paikkakunnalta toiselle olisi taloudellisesti
järkevää ja toisaalta, että ihmiset ovat päässeet alunperinkin
muuttamaan sinne, missä työtä on eniten tarjolla: kasvaviin
kaupunkeihin.[^6]

Osa kohtaanto-ongelmasta kilpistyy kannustimiin ja työsuhteen laatuun.
Ilman perustuloa osa ihmisistä on kannustinloukussa, jossa työn
tekeminen ei ole vapaa-ajan menettämisen arvoista. Lisäksi mm.
työvoimapulasta kärsivien kasvatus-, hoito- ja sosiaalialojen
ammattilaiset vaihtavat alaa, sillä palkan lisäksi huonoa on usein myös
johtaminen ja työn kohtuuttomat vaatimukset. Vastaavaa ilmiötä nähtiin
korona-aikana myös matkailu- ja ravintola-alalla: kun työt loppuivat ja
ihmiset lähtivät muille aloille, merkittävä osa ammattilaisista ei enää
palannutkaan alalle, kun töitä jälleen oli tarjolla.

Vaikka kohtaannolle olisi muuten edellytykset, eivät työt ja tekijät
löydä toisiaan elleivät ne etsi toisiaan samoista paikoista tai se on
muuten liian hidasta. Perinteisesti työnvälitystoimistot ovat auttaneet
minimoimaan työn kohtaannon viiveitä ja kustannuksia keskittämällä
informaation työn tarjonnasta ja kysynnästä. Työmarkkinatori, Duunitori
ja LinkedIn ovat tämän digitaalisia jälkeläisiä. Lisäksi vuokratyö- ja
konsulttifirmat ovat apuna erityisesti joustavan työvoimatarpeen
kohtaannon ratkaisemisessa. Murros on edessä tälläkin saralla, ja siitä
voi lukeaa lisää .

[^1]: Työmarkkinoiden kohtaanto-ongelmat ovat pääsääntöisesti ammatillisia eivätkä alueellisia.
[^2]: Tutkintoon johtava koulutus auttaa kohtaantoa parhaiten kehittämällä opiskelijoiden geneerisiä taitoja.
[^3]: Rekrytoivaa koulutusta soisi näkevän Suomessakin enemmän.
[^4]: Kieliperustaiset kohtaanto-ongelmat olisi mahdollista ratkaista vaivannäöllä.
[^5]: Työelämässä tulisi olla huolellisempaa osaamisen tunnistamista, vaikka se ei tulisikaan omalta alalta.
[^6]: Muuttoa estävistä taloudellisista tekijöistä tulisi päästä eroon.
